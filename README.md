# java-core-assignment

# Опис проекту
Цей проект призначений для парсингу JSON файлів з даними про автомобілі та генерування статистики у форматі XML. Реалізація програми використовує Jackson Streaming API для оптимальної обробки великих файлів без повного завантаження їх у пам'ять, що робить процес більш ефективним у використанні системних ресурсів.

# Основні сутності
- Car: Ця сутність містить інформацію про автомобілі, включаючи модель, рік, марку, колір та ціну. Цей клас було розроблено для можливого мапінгу даних, але у даному контексті він не використовується для прямого мапінгу даних з JSON, оскільки парсинг виконується за допомогою Jackson Streaming API.
- Brand: Представляє марку автомобіля. Включає назву, країну походження та рік заснування. Як і Car, не використовується для прямого мапінгу в даному завданні.
- Обидві сутності були створені для їх використання у наступних завданнях.

# Вибір Jackson Streaming API для парсингу
У цьому проекті було обрано використання Jackson Streaming API через його переваги у ситуаціях, де потрібно обробляти великі обсяги даних без значного навантаження на оперативну пам'ять (що є одною з головних вимог по завданню). В порівнянні з Jackson Mappers, які завантажують весь JSON-документ в пам'ять як об'єкт Java, Streaming API дозволяє читати і обробляти дані послідовно, токен за токеном. Це робить його ідеальним рішенням для великих даних. То ж Jackson Streaming API було обрано для цього проекту, як найбільш оптимальний варіант для обробки великих даних, забезпечуючи високу продуктивність і мінімальний вплив на системні ресурси.

# Використання програми
Для запуску програми потрібно запустити App.main(). Всі JSON файли з папки resources/data будуть автоматично розпарсені та проаналізовані. Результатом роботи програми буде створення папки results з XML файлами:

statistics_by_brand.xml: Статистика за марками автомобілів.
statistics_by_year.xml: Статистика за роками випуску.
statistics_by_color.xml: Статистика за кольорами.

Вхідні файли знаходяться у директорії resources/data.
Вихідні файли додаються у папку results, яка створюється під час виконання програми.

# Результати експериментів з кількістю потоків
Програма тестувалася з різною кількістю потоків для оцінки впливу багатопоточності на продуктивність:

- 1 потік:  202 мс
- 2 потоки: 199 мс
- 4 потоки: 197 мс
- 8 потоків: 189 мс

Ці результати свідчать про те, що збільшення кількості потоків може дещо покращити продуктивність програми. Однак, оскільки приріст невеликий, це означає, що для даного набору даних і логіки обробки додаток не сильно завантажує процесор. Ідеальний розмір пулу потоків може залежати від таких факторів, як кількість доступних ядер процесора, характер операцій вводу/виводу та складність виконуваних статистичних обчислень.

